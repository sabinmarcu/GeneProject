<figure class="right">
	<img src="/images/aonang.jpg" alt="">
	<figcaption>Tsunami afectând localitatea Ao Nang din Tailanda</figcaption>
</figure>
<figure class="right">
	<img src="/images/tsunamischema.png" alt="">
	<figcaption>Reprezentarea schematică a unui tsunami</figcaption>
</figure>
# Tsunami

Tsunamiul sau valul mareic reprezintă o undă energetică de tip mecanic ce se propagă prin apa oceanelor, ca urmare a producerii unor erupții subacvatice, sau și a unor cutremure submarine sau de coastă foarte puternice (7-9 grade pe scara Richter).

### Cauze

* Prăbușirea unor asteroizi în oceane.
* Seisme sau alunecări submarine.
* Dislocări abrupte de roci (de exemplu alunecarea bruscă în trecutul geologic a unei părți a insulei Réunion în ocean).
* Dislocări bruște de ghețari în oceane.

### Propagare

Valul tsunami (din limba japoneză: val de port) se propagă diferit față de valul obișnuit. În larg, la ape adânci, valul mareic prezintă viteze foarte mari: de la 300 la 700 Km/h, și se propagă în toată masa apei (pe toata adâncimea oceanului), nu doar la suprafață ca valul obișnuit creat de vânturi. Înălțimea lui variază de la câteva zeci de centimetri până la câțiva metri. El se înalță spre coastă, căpătând aspectul unui mal teșit, măturând în continuare fundul oceanului, pentru ca la mal să se manifeste ca un zid de apă care năvălește pe uscat. Un tsunami poate provoca pe țărm în câteva minute victime umane numeroase și pagube majore.

### Istorie

La 9 iulie 1958 a avut loc un cutremur de 7,5 grade pe scara Richter în Golful Lituya, Alaska, provocând un megatsunami cu înălțimea valului de apă de 520 metri. Acesta este cel mai mare tsunami cunoscut din istorie.

<div class="center">
	<figure class="center little">
		<img src="/images/tsu1.gif" alt="">
		<figure>Simularea mişcării particulelor într-un val (în apă puţin adâncă)</figure>
	</figure>
	<figure class="center little">
		<img src="/images/tsu2.gif" alt="">
		<figure>La mică adâncime, viteza de propagare şi lungimea de undă scad, iar amplitudinea creşte</figure>
	</figure>
	<figure class="center little">
		<img src="/images/tsu3.jpg" alt="">
		<figure>Coasta care are o pantă abruptă provoacă valuri cu potenţial distructiv</figure>
	</figure>
	<figure class="center little">
		<img src="/images/tsu4.jpg" alt="">
		<figure>O pantă mai puţin abruptă ajută la diminuarea puterii tsunamiului</figure>
	</figure>
</div>

<br>
### Semne pe coastă la apariția unui tsunami

La început, apa oceanului se retrage ca din senin. La orizont apare un mic "zid de apă" sau "vălurele", dispuse unele peste altele, ce se reped spre uscat. Apa ocupă cu viteză spațiul gol creat, și intră cu viteză mare pe plajă.