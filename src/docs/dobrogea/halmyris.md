<h4 class="right"><a href="/dobrogea">Inapoi</a></h4>

# Manastirea Halmyris - o scoala duhovniceasca aparte

Date generale:

* 6 vietuitori, viata de obste
* Hram: Sfintii Epictet si Astion (biserica mare, aflata in constructie si primul paraclis), Sfintii Montanus si Maxima (biserica din demisol)
* Acces: din Tulcea, pe DJ222C spre SE pana la Murighiol (46 km). La intersectia din centrul Murighiolului se continua catre stanga, spre Dunavatu de Jos, pe DC9, drum pietruit. La 1,5 km de la iesirea din Murighiol, pe partea stanga a drumului, se afla ruinele cetatii Halmyris, langa care este situata manastirea

<figure class="center"><img src="/images/halmyris.jpg" alt=""></figure>

### Despre manastirea Halmyris

Halmyris, nume ca din povesti. O poveste antica care s-a scris, acum mai bine de 1700 de ani, in aceste locuri ale provinciei Scythia Minor - Dobrogea de astazi. S-a scris cu sangele Martirilor Epictet, preotul si Astion, monahul. S-a marturisit in perioada sangeroaselor persecutii dezlantuite impotriva crestinilor de catre imparatul Diocletian (284-305) si coregentii sai.
 
Orasul Halmyris apare mentionat inca din secolul I d. Hr. ca fiind situat la varsarea Dunarii in mare, in apropierea lacului Razelm (care se numea in trecut Halmiris, adica apa sarata) un fost un golf al Marii Negre. Astfel pozitionata, aceasta cetate a fost un important centrucomercial si militar alImperiului Roman, fiind la frontiera de nord a acestuia, dar si la intersectia drumurilor terestre, fluviale si maritime. Ruinele fortaretei romano-bizantine care a apartinut cetatii Halmyris, se gasesc intre doua localitati ale judetului Tulcea, Murighiol si Dunavatul de Jos. Tot aici, intr-un santier arheologic deschis in anul 1981, in urma unor sapaturi efectuate de o echipa romano-americana, a fost descoperita o Bazilica Episcopala in anul 2000. Un an mai tarziu, la praznuirea Adormirii Maicii Domnului, in cripta de sub altarul bazilicii, au fost descoperite sfintele moaste  ale celor doi Martiri, Epictet si Astion.
 
Nimic din ceea ce se poate vedea astazi in aceste locuri nu tradeaza existenta comorilor nepretuite care au stat ascunse aici. Pamant arid, vegetatie salbatica, maracini, scaieti, praf abundent, arsita, desert cat vezi cu ochii. Locuri uitate de lume, dar nu si de Dumnezeu care-Si ascunde cu grija darurile pazite prin Harul Sau si le scoate la iveala atunci cand, din credinta celor care vor sa se foloseasca de ele, izvorasc fapte bineplacute Lui: se inalta o Troita, se infiinteaza o Manastire, se ridica o Catedrala  - cea mai mare a Dobrogei - se organizeaza procesiuni si pelerinaje.
 
Credinciosii vin in aceasta oaza duhovniceasca mai ales la praznicul din zilele de 7 si 8 iulie. Sfintii Mucenici ne cheama sa ne rugam impreuna cu ei. Dar pana sa ajungem la locul de intalnire, strabatem cu autocarele distanta Tulcea - Murighiol, intonand cantari ortodoxe. Bucuria tulcenilor si a altor pelerini isi face cunoscuta prezenta. Raclele cu moastele sfintilor mucenici sunt intampinate la Troita din localitatea Murighiol.
  
La 2 kilometri de comuna Murighiol, in vecinatatea ruinelor cetatii Halmyris, unde au fost facute in anul 2001 importante descoperiri arheologice, se construieste Manastirea Halmyris care se doreste a fi un lacas in concordanta cu tipologia traditionala specifica bisericii ortodoxe.
 
Mentionam ca autoritatile administratiei publice locale ale comunei Murighiol nu dispun de fonduri necesare efectuarii lucrarilor de constructii in prima faza, terasamente si fundatii.
 
In acest sens este necesara alocarea unei sume din Fondul de rezerva bugetara la dispozitia Guvernului, prevazut in bugetul de stat pe anul 2006, pentru judetul Tulcea si alocarea acesteia bugetelor locale ale comunelor Frecatei si Murighiol.
 
Fata de cele prezentate, a fost promovata prezenta Hotarare a Guvernului privind alocarea unei sume din Fondul de rezerva bugetara la dispozitia Guvernului, prevazut in bugetul de stat pe anul 2006, pentru judetul Tulcea.
 
