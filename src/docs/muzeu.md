# Muzeul 

Castelul a fost declarat muzeu în 1953. În ultimii ani ai regimului comunist, între 1975 - 1990, Nicolae Ceaușescu a ordonat închiderea domeniului pentru public. Singurele persoane acceptate în acest domeniu au fost cele de întreținere, militare și personalul de pază. Întreaga zonă a fost declarată o zonă de interes protocolar.

Cele mai importante săli de vizitat sunt:
<ul>
	<li>
		<a href="/images/holul_de_onoare.png"><img src="/images/holul_de_onoare.png" alt="">	</a>
		<p><strong>Holul de Onoare</strong> este grandios, cu lambriuri din lemn de nuc, tapetate cu basoreliefuri și statuete. Plafonul mobil din sticlă, acționat cu ajutorul unui motor electric sau printr-un sistem manual, era un element de surpriză pentru vizitatorii regelui, care puteau să admire seninul cerului în nopțile de vară. A fost finalizat complet abia în 1911, sub îndrumarea lui Karel Liman.</p>		
	</li>
	<li>
		<a href="/images/biblioteca.png"><img src="/images/biblioteca.png" alt="" class="right"></a>	
		<p><strong>Biblioteca regală</strong> îi atrage în special pe cei pasionați de cărți rare, având coperți din piele și gravate cu litere de aur. Chiar și pentru cei mai putin familiarizați cu universul cărților, există un punct de atracție: ușa secretă, o cale de acces în spatele unui raft cu cărți, prin care regele se putea refugia în diverse încăperi ale Castelului.</p>		
	</li>
	<li>
		<a href="/images/sala_de_arme.png"><img src="/images/sala_de_arme.png" alt="" class="right"></a>	
		<p><strong>Sălile de arme</strong>, amenajate în perioada anilor 1903 - 1906, adăpostesc peste 4000 de piese europene și orientale din secolele XIV - XVII. Cele mai prețioase sunt considerate armurile germane din secolele XVI - XVII și o armură completă pentru cal și cavaler, unică în România.</p>		
	</li>
	<li>
		<a href="/images/sala_de_muzica.png"><img src="/images/sala_de_muzica.png" alt="" class="right">	</a>
		<p><strong>Sala de muzică</strong> a devenit salon de serate muzicale la dorința reginei Elisabeta. Mobilierul de aici a fost primit în dar de la maharajahul de Kapurtala.</p>
	</li>
	<li>
		<a href="/images/sala_florentina.png"><img src="/images/sala_florentina.png" alt="" class="right"></a>	
		<p><strong>Sala Florentină</strong>, denumită și Marele Salon, impresionează prin plafonul sculptat în lemn de tei, aurit, cele două mari candelabre și decorațiunile în stilul neorenașterii italiene.</p>
	</li>
	<li>
		<a href="/images/salonul_maur.png"><img src="/images/salonul_maur.png" alt="" class="right"></a>	
		<p><strong>Sala Maură</strong> este opera arhitectului Charles Lecompte du Nouy, având elemente hispano-maure, cu o fântână din marmură de Carrara, copie dupa o piesa din Cairo.  </p>
	</li>
	<li>
		<a href="/images/sala_de_teatru.png"><img src="/images/sala_de_teatru.png" alt="" class="right"></a>	
		<p><strong>Sala de teatru</strong> are 60 de locuri și loja regală, fiind decorată în stilul Ludovic al XIV-lea .</p>
	</li>
	<li>
		<a href="/images/sala_de_concerte.png"><img src="/images/sala_de_concerte.png" alt="" class="right"></a>	
		<p>La etajul I se află <strong>Sala de Concerte</strong>, amenajată în 1906, în care se găsesc un clavecin executat la Anvers în 1621, un pian cu coadă verticală Bluthner și o orgă Rieger cu două claviaturi.</p>
	</li>
	<li>
		<a href="/images/dormitorul_imperial.png"><img src="/images/dormitorul_imperial.png" alt="" class="right"></a>	
		<p><strong>Apartamentul Imperial</strong> a fost amenajat tot în 1906 
cu ocazia vizitei împăratului Austro-Ungariei, Franz Josef I 
 invitat la aniversarea a 40 de ani de domnie ai regelui Carol I. 
.</p>
	</li>
</ul>

Alte săli sunt:
<ul>
	<li>
		<a href="/images/sala_de_consiliu.png"><img src="/images/sala_de_consiliu.png" alt="">	</a>
		<p><strong>Sala de Consilii</strong>, care seamănă cu una dintre sălile Primăriei din Lucerna, Elveția.</p>		
	</li>
	<li>
		<a href="/images/salonul_turcesc.png"><img src="/images/salonul_turcesc.png" alt="">	</a>
		<p><strong>Salonul Turcesc</strong> care adăpostește o colecție de vase turcești și persane în alamă.</p>		
	</li>
	<li>
		<a href="/images/dormitorul_regal.png"><img src="/images/dormitorul_regal.png" alt="">	</a>
		<p><strong>Dormitorul regal</strong> care este luminat de un candelabru din cristal de Boemia.  </p>		
	</li>
</ul>

<img src="/images/vitralii1.jpg" alt="" class="right">

Vitraliile Castelului Peleș au fost cumpărate și montate între 1883 și 1914, cele mai multe fiind aduse din Elveția și Germania, piese datând din secolele XV și XVII. De asemenea, Castelul are șapte terase decorate cu statui din piatră, fântâni și vase ornamentale din marmură de Carrara.


După Castelul Bran, Peleșul este considerat al doilea muzeu din țară căutat de turiști. Numai în anul 2006 i-au trecut pragul peste 250.000 de vizitatori din țară dar și din SUA, Australia, Japonia și Noua Zeelandă. În primele șase luni din 2010, 80.000 de turiști au vizitat castelul Peleș. Importanța Castelului este dată și de măsurile de securitate existente: pază militară, supraveghetori și camere video.

Readusă la viaţă în secolul al XIX-lea datorită teoriilor vehiculate de John Ruskin şi W.N. Pugin, arta medievală şi implicit, arta vitraliului, cunoaşte un reviriment extraordinar. Ea este privită ca ,,reprezentare arhitecturală a sentimentului creştin”, ale cărei (…) ,,calităţi exprimau înseşi calităţile meşterilor medievali” şi considerată, în consecinţă o ,,arhitectură de caracter”. Rezonanţe ale medievalităţii îşi găsesc ecou atât în arhitectura, cât şi în planul decorativ al castelului Peleş. Mesajul medieval transmis de arta vitraliului este receptat în secolul al XIX-lea în matca lui originară, ca ,,mijloc de filtrare a luminii divine, răsfrântă asupra credincioşilor. Culorile de bijuterie ale vitraliilor sunt o cale de plată a tributului către Dumnezeu” şi o reflectare a imaginilor biblice. Totodată, vitraliile furnizează o naraţiune cu rol de pildă.

<img src="/images/vitralii2.jpg" alt="" class="left">

Achiziţionate din străvechiul Imperiu roman de neam german sau fabricate între anii 1881 şi 1883, de către firma F. X. Zettler din München, la comanda specială a Regelui Carol I, cele 800 de vitralii care alcătuiesc colecţia reşedinţei de la Sinaia se disting mai ales prin metoda originală de reprezentare a scenelor religioase. Artiştii firmei Zettler sunt familiarizaţi cu iconografia creştină occidentală şi de aceea, primesc frecvent cereri din partea bisericilor catolice europene şi americane.

La începutul secolului al XX-lea, Regele Carol I comandă atelierului vienez, Zwölfer, binecunoscut în România datorită filialei bucureştene a firmei, o serie de vitralii monocrome, în stil Arta 1900. Decorate cu motive florale şi geometrice stilizate, vitraliile Zwölfer se remarcă prin eleganţa decorului, ca şi prin măiestria execuţiei. Atelierul Zwölfer excelează şi în ştiinţa recondiţionării vechilor vitralii, cărora le redă strălucirea de odinioară. Dovadă stau cele câteva vitralii elveţiene din secolul al XVII-lea din Cabinetul regelui sau vitraliile germane medievale din Sala mare de arme, restaurate special pentru castelul Peleş.
