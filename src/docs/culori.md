# Culori

În mare parte din istoria clubului, echipamentele folosite pentru meciurile de pe teren propriu conțineau tricouri de culoare roșie cu dungi albe, și șorturi complet albe. Alegerea culorilor s-a făcut ca recunoștință pentru o donație caritabilă primită de Arsenal de la Nottingham Forest, imediat după fondarea clubului din anul 1886. Doi dintre fondatorii clubului, Fred Beardsley și Morris Bates erau foști jucători ai echipei din Nottingham care s-au mutat în Londra pentru a-și căuta un loc de muncă. Din cauza faptului că era primul club din zona Woolwich și nu se găseau echipamente de joc, Beardsley și Bates au cerut ajutor clubului din Nottingham și au primit un set de echipamente și o minge.

În anul 1933, Herbert Chapman a schimbat echipamentul adăugând mai multe dungi și schimbând roșul existent cu o nuanță mai deschisă. Originea dungilor albe este necunosută însă există două ipoteze; Chapman s-ar fi inspirat de la un suporter din tribune care purta un pulover roșu peste un tricou alb; altă ipoteză susține că a fost inspirată de desenatorul Tom Webster, cu care Chapman juca golf. Chiar dacă nu se știe exact care variantă este adevărată, echipamentele cu culorile roșu și alb au definit clubul Arsenal, iar echipa a purtat această combinație de culori de atunci, cu două excepții. Prima a fost în sezonul 1966-67, când Arsenal a jucat într-un echipament roșu complet; acest lucru nu a fost văzut cu ochi buni de suporteri, sezonul următor revenindu-se la varianta cu dungi albe. A doua excepție a fost în sezonul 2005-06, ultimul sezon în care Arsenal a evoluat pe Highbury, atunci când echipa a purtat echipamente comemorative, similare cu cele purtate în 1913, anul în care echipa a evoluat pentru prima dată pe acest stadion. Clubul s-a întors la echipamentele tradiționale la începutul sezonului 2006-07.

Culorile echipamentelor purtate pe teren propriu de Arsenal au fost o inspirație pentru cel puțin trei alte cluburi . În 1909, AC Sparta Praga a adoptat echipamentele de culoare roșie similare cu cele purtate la acea vreme de Arsenal; în 1938, Hibernian a adăugat dungile albe peste echipamentele verzi pe care aceștia le aveau. În anii 1930, antrenorul echipei portugheze Sporting Clube de Braga a schimbat echipamentele echipei după modelul celor de la Arsenal, după ce a asistat la un meci pe Highbury, porecla clubului devenind în acel moment Os Arsenalistas. Echipele menționate folosesc aceste culori și astăzi.

Culorile de deplasare a clubului sunt în mod tradițional galben și albastru, cu toate că în perioada 1982 - 1984, au fost folosite culorile verde și navy. În anii 1990 culorile de deplasare au variat, schimbându-se de la albastre, verzi, galbene sau aurii, ca cele folosite în sezonul 2001-2002, la galbene cu gri, ca cele folosite în sezonul 2005-06. Din sezonul 2006-07 până în sezonul 2009-10, echipamentele folosite în deplasare sunt compuse din tricouri albe cu șorturi roșii. În sezonul 2010-11,Arsenal va avea acasă același tricou,iar în deplasare un tricou galben.