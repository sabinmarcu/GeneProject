<h4 class="right"><a href="/oltenia">Inapoi</a></h4>

# Manastirea Clocociov

Date generale:

* 50 vietuitoare, viata de obste
* Hram: Sfintii Arhangheli Mihail si Gavriil
* Stareta: monahia lulia Bagaceanu;
* Cazare: 70 locuri (vara)
* Adresa: str. Manastirii, nr. 3, Slatina, 230038, jud. Olt

### Despre manastirea Clocociov:

Manastirea Clocociov este o manastire ortodoxa din judetul Olt. Fiind inchinata Sfintilor Arhangheli Mihail si Gavriil, manastirea se afla la marginea localitatii Slatina. Din gara Slatina, se ia autobuzul, pana la spitalul central, iar mai apoi se porneste pe Strada Basarabilor, pana la manastire.

Manastirea Clocociov se numara printre cele mai vechi manastiri din tara, inceputurile acesteia pierzandu-le de-a lungul vremii. Nici macar pisania vechii biserici nu s-a pastrat, aceasta fiind initial din lemn sau distrugandu-se prin vitregiile vremii. Drept aceea, nici anul zidirii, nici ctitorii de la Clocociov nu sunt stiuti cu exactitate.
 
Cu toate acestea, unele documente, precum si o fresca pastrata in manastire, il numesc drept ctitor pe voievodul muntean Mihai Viteazu (1593-1601). Dupa anul 1628, cladirile manastirii incep sa aibe de suferit, indreptarea acestora facandu-se din mila si dragostea de Dumnezeu a domnitorului Matei Basarab (1632-1654).

Refacerea manastirii este atribuita, in oarecare parte, dregatorului Diicu Buicescu, sotiei acestuia, Dumitra, si mamei sale, Mara, cu totii rude de-ale domnitorului Matei Basarab; boierul Diicu era nepotul domnitorului. Biserica cea veche a inceput a fi zidita in anul 1645, in numai cateva luni de zile aceasta fiind savarsita. Ctitoria evlaviosului Buicescu, pe langa biserica, mai cuprinde si un corp de chilii, precum si un zid imprejmuitor.
 
Potrivit unei traditii locale, fiind urmarit de turcii cei pagani, domnitorul Matei Basarb s-a ascuns in scorbura soc batran din padurea Clocociov. Scapand din mainile prigonitorilor, voievodul a fagaduit lui Dumnezeu ca va ridica in apropiere o manastire.

Aceasta traditie este intarita si de un document din anul 1862, care marturiseste ca biserica de la Clocociov este zidita "in anul 7153 (1645), de raposatul Matei Basarab Voda". Documentul a fost intocmit probabil in urma pisaniei asezate pe biserica de catre boierul Buicescu, in anul 1645.
  
Fiind inchinata Manastirii Cutlumus, din Sfantul Munte Athos, de catre domnitorul Alexandru Coconul, in perioada secolelor XVII-XVIII, manastirea dispunea de multe mosii, proprietati si bogatii. In data de 19 august 1657, patriarhul Macarie al III-lea al Antiohiei, aflat in trecere prin Tara Romaneasca, impreuna cu arhidiaconul sau, Paul de Alep, a poposit in Manastirea Clocociov. Din jurnalul de calatorie al arhidiaconului Paul de Alep, ne-a ramas urmatoarea marturie: "O manastire cu hramul Sfantul Mihail, dar de obiceiu numita Clocociov, care seamana cu Manastirea Stanesti, de peste Olt, si este stapanita de egumeni si de calugari greci, de la Manastirea Cutlumus, din Sfantul Munte."
 
Spre sfarsitul secolului al XVIII-lea, datorita si secularizarii averilor monahale, Manastirea Clocociov a avut si ea mult de suferit, complexul monahal fiind lasat aproape in parasire, jafurile neintarziind sa apara. Mai mult inca, Primul Razboi Mondial si cateva cutremure vor dauna si ele manastirii. Mai apoi, vreme de decenii, manastirea a zacut aproape pustie.

Abia la inceputul anului 1976, in chiliile sarace ale manastirii se vor aseza ieromonahul Visarion Coman, impreuna cu cateva maici, venite de la Manastirea Sucevita. Complexul monahal se afla pe atunci intr-o situatie jalnica, biserica neamiavand turle, iar zidurile fiind grav avariate. La numai un an de la venirea aici, obstea a avut de infruntat cutremurul din anul 1977. Drept urmare, manastirea a fost complet reparata si restaurata, intre anii 1980-1981. Lucrarile au fost realizate cu ajutorul Arhiepiscopiei Ramnicului si al staretei de atunci, Mihaela Tamas.
 
Manastirea Clocociov a fost imbracata iarasi in haine de sarbatoare: cele trei turle ale bisericii au fost rezidite si acoperite cu tabla de arama; acoperisul bisericii a fost si el schimbat; temelia bisericii a fost consolidata; staretia a fost rezidita in intregime; pivnitele s-au refacut si s-au intarit; clopotnita a fost restaurata; zidul de incinta a fost fortificat; in afara manastirii au fost randuite toate cele de folos intretinerii obstii.
Biserica monahala de la Clocociov a fost construitÄƒ in forma de cruce, avand un pridvor deschis si o impartire tipic bizantina. Desi zidurile si pisania sunt originale, pictura a trebuit insa innoita complet, astfel ea fiind lucrata in anul 1937, de mana zugravului Nicolae Pana. Din vechea pictura se mai pastreaza doar tabloul votiv.
 

