# Stema Clubului

<figure class="left">
	<img src="/images/stema2002.png" alt="">
	<figcaption>Stema clubului din perioada 1949-2002</figcaption>
</figure>

Prima stemă a clubului a fost prezentată în anul 1888 având trei tunuri văzute de sus, îndreptate către nord, similare celor de pe stema zonei metropolitane Woolwich. Acestea pot fi confundate cu niste coșuri de fum însă prezența unor capete de lei ciopliți și a unor forme specifice tunurilor indicau faptul că este doar o confuzie. S-a renunțat la această stemă odată cu mutarea echipei în Highbury din 1913, iar în 1921, clubul a adoptat prima sa stemă cu un singur tun și cu porecla clubului, The Gunners, scrisă alături de el. Această stemă a rezistat numai până în anul 1925, atunci când tunul a fost îndreptat cu direcția spre vest. În 1949, clubul a prezentat o stema modernizată, prevăzută cu același stil de tun, cu numele clubului scris în caractere gotice deasupra tunului, și un sul de hârtie pe care era scris noul motto latin al clubului, Victoria Concordia Crescit (română Victoria vine din armonie). Pentru prima dată de la crearea stemei, s-au folosit culori, care au variat de-a lungul timpului, păstrându-se până la urmă roșu, galben și verde.

<figure class="right">
	<img src="/images/stema1.png" alt="">
	<figcaption>Prima stemă a clubului</figcaption>
</figure>

Prima stemă a clubului
Din cauza numeroaselor schimbări, Arsenal nu a putut avea drepturile exclusive de autor asupra ei; cu toate acestea, stema a fost înregistrată ca marcă de către club, iar aceasta a putut să lupte (și până la urmă să câștige) o bătălie legală cu unii comercianți locali care vindeau produse Arsenal. În 2002 a fost introdusă noua stemă, prevăzută cu linii curbe mai moderne și cu un stil mai simplificat. Din nou, tunul este îndreptat spre est iar numele clubului este scris cu caractere sans-serif, deasupra tunului. Verdele a fost înlocuit cu albastru închis. Noua stemă a fost primită cu critici din partea unor suporteri; Asociația Suporterilor a acuzat clubul de faptul că a ignorat istoria și tradițiile lui Arsenal, prin adoptarea acestei steme atât de moderne și că fanii nu au fost consultați în această privință.